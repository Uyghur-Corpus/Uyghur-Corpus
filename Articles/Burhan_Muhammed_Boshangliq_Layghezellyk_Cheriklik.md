---
title: "بوشاڭلىق، لايغەزەللىك، چېرىكلىك..."
author: "بۇرھان مۇھەممەد"
date: "2025-02-27"
source: "ئويغاقلار دۇنياسى سەھىپىسى"
category: "Social Critique / Political Ethics"
tags: [بۇرھان مۇھەممەد, مۇھاجىرەت, ۋىجدان سورىقى, سىياسىي تەنقىد, شەرقىي تۈركىستان, دېئاسپورا]
language: "ug"
description: "بۇ ماقالىدە بۇرھان مۇھەممەدنىڭ مۇھاجىرەتتىكى ئۇيغۇر جەمئىيىتىنىڭ بوشاڭلىقى، چېرىكلىكى ۋە سىياسىي مەسئۇلىيەتسىزلىكى ھەققىدىكى ئۆتكۈر تەنقىدلىرى بايان قىلىنىدۇ."
---

# بوشاڭلىق، لايغەزەللىك، چېرىكلىك...

ئېلىپ كېتىلگەنلەرنىڭ ھىجرىتى ۋە شاھادىتى مەقبۇل بولسۇن! 

ھىجرىتىنى ئۇنتۇغان، ئاتالمىش دېئاسپورانىڭ پۇقرالىقىنى بېشىغا تاج قىلىپ شەھۋىتى ۋە دۇنياسى ئۈچۈن ياشايدىغان «مودەرىن ھايۋانلار» تائىپىسىدىن ئورۇن ئېلىش يولىدا ئىغىناۋاتقان مۇھاجىرەت دۇنياسى چوڭ سىناقتىن ئۆتەلمىدۇق. يەنە قۇربانلىق بىزنىڭ قېرىنداشلىرىمىز، بىزنىڭ پارچىمىز بولدى. بۇنىڭ ۋابالىدىن، ۋىجدان سورىقىدىن كېلىدىغان سوراقنى قايسى جاۋابىمىز بىلەن تولدۇرۇمىز؟ داتلاش بىلەنمۇ، شىكايەت بىلەنمۇ، قاغاش بىلەنمۇ؟ ياكى ئېلىپ كەتكەندىن كېيىن ئورۇنلاشتۇرۇش پىلانلانغان غۇرۇرسىز نامايىشلار بىلەنمۇ، ياكى يوق «شەرەپ»نى كىمگىدۇر دۆڭگەپ ئۆز خىيانىتىمىزنى نومۇسسىزچە ئاقلاشنىڭ يېڭى يوللىرىنى ئويلاپ تېپىش بىلەنمۇ؟ 



بەلكىم ئوتتۇرىدا «دەۋا» دەپ ئاتىلىپ كەلگەن چوڭ يالغانچىلىقنىڭ بارلىقىنى ئىسپاتلىيالماسلىقىمىز مۇمكىن. قىلىۋاتىمىز، ئېتىۋاتىمىز ناملىق گوللاشلار بىلەن پەپىلەنگەنلىكىمىزنىمۇ ماھىيەتلىك ئىسپاتلىيالىشىمىز ناتايىن. ئەمما شۇ پاكىت ھەقىقەتكى، كۆزىمىزگە قارىتىپ تۇرۇپ ئېلىپ كەتتى.

---
**يازغۇچى:** بۇرھان مۇھەممەد  
**چېسلا:** 2025-02-27  
**مەنبە:** ئويغاقلار دۇنياسى سەھىپىسى
