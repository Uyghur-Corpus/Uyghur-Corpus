---
title: "دىلنۇر (پوۋېست)"
author: "ئەنۋەر مۇھەممەد (ئەرتۈرك)"
date: "2010-يىللىرى"
source: "ئەنۋەر مۇھەممەد (ئەرتۈرك) ئەسەرلىرى"
category: "Literature / Novella / Modern Uyghur Fiction"
tags: [پوۋېست, دىلنۇر, ئەنۋەر مۇھەممەد, رېئالىزم, مۇھەببەت, سىناق]
language: "ug"
description: "بۇ پوۋېستتا ئاپتور بىر ياشنىڭ كۆزى ئارقىلىق دىلنۇر ئىسىملىك قىز بىلەن بولغان چىگىش مۇناسىۋەتلەرنى، ياشلىق دەۋرىدىكى ھەۋەس، گۇمان، جۈرئەتسىزلىك ۋە رېئال تۇرمۇشنىڭ ئاچچىق ساۋاقلىرىنى ئەينەن تەسۋىرلەپ بېرىدۇ."
---

# دىلنۇر (پوۋېست)
**ئاپتور:** ئەنۋەر مۇھەممەد (ئەرتۈرك)

---

### 1
ئەسلىمىدىن ئەسلىمە تۇغۇلىدۇ، ئەپسۇس-نادامەتتىن ئىچىم ئاچچىق بولىدۇ، شۈكۈر-قانائەتتىن خۇرسەنلىك تاپىمەن. ئۇنى تۇنجى كۆرگىنىمدە ئۇنىڭ ئانچە چوڭمۇ ئەمەس، كىچىكمۇ ئەمەس كۆز جۇلاسىدىن ئەندىككەنىدىم، ئۇ مېنى تونۇمايتتى، دەل شۇ سەۋەپتىن ئۇنىڭغا قاراپ سالغانىدىم، ئۇنىڭ نەزىرى ئالدى تەرەپتە بولسىمۇ يەنىلا كۆزىنىڭ قۇيرۇقىدا ماڭا قاراۋاتقانلىقىنى پەملىدىم، ھېچ بولمىسا شۇنداق قىلىۋاتىدۇ دەپ ئويلىدىم. ئۇنىڭدىن ئۆتۈشۈپ كەتكەندىن كبيىن ئىختىيارسىز كەينىمگە قارىدىم، ئالدىدىن قارىغاندىكى تۇيغۇمدىن رازى بولمىغانىدىم، كەينىدىن بىر قارىۋالسام تۇيغۇلىرىم پۈتۈنلىشەتتى. مەن ئۇچرىغانلىكى قىزلارغا بۇنداق قاراۋەرمەيتتىم، ئەمما مېنى قىزىقتۇرغان قىزنىڭ ئالدى-كەينىگە تولۇق قارىۋالماسام كۆڭلۈم ئۇنىمايتتى. بۇ قىز ئەگەر ئۈرۈمچىنىڭ دۆڭكۆۋرۈك كوچىلىرىدەك قايناق كوچىلاردا ئۇچراپ قالغان بولسا ئادەتتىكىدەكلا قاراپ ئۆتۈپ كەتكەن، ھەتتا نەزەر كۆزۈمنىمۇ سالمىغان بولاتتىم، چۈنكى بۇنىڭدىن چىرايلىق قىزلار بەلكىم بۇنىڭ دىدارىنى خۇنۇكلەشتۈرۈۋەتكەن بولاتتى. بۇ ماڭا بۇ ناھىيە بازىرىنىڭ تەنتەربىيە مەيدانىدا يالغۇز ئۇچراپ قالدى. يالغۇز جايدا يالغۇز ئوغۇل بىلەن يالغۇز قىز تونۇشمىسىمۇ تونۇشىدىغاندەك، تارتىشمىسىمۇ تارتىشىپ قالىدىغاندەك، ھېلىلا بىرسى بىر نېمە دەيدىغاندەك، ئوغۇل بالا ئۆزى گەى قىلىشى كېرەكتەك، قىزلار قورقۇشى كبرەكتەك… ئاللىقانداق ھېس-تۇيغۇلارغا چۆمۈلۈپ، ئاستا-ئاستا بىر-بىرىگە ئېقىپ كېلىدۇ، ئەمما كۆپ ھاللاردا ئىككى تارام ئبقىن سۇدەك يۇقۇشماي ئۆتۈپ كبتىدۇ. كۆپىنچە ئوغۇللار بۇنداق چاغدا قىزلارغا پۈتۈن ۋۇجۇدىنى كۆز نۇرىغا ئايلاندۇرۇپ تىكىلىدۇ، يەۋەتكۈدەك قارايدۇ، قىزلار تارتىنىپ يەرگە قاراپ ئۆتۈپ كبتىدۇ، ياق، ھازىر بۇنداق قىزلار ئاساسەن قالمىدى، ئوغۇللارنىڭ كۆزىنىڭ بالىخانىسىغا ئۇدۇل قارايدۇ، سوغۇق قارايدۇ، ياكى بىپەرۋا قارايدۇ. ئۇلار ئويلايدۇ: نبمىشقا تارتىنىپ خىجىل بولۇپ كېتىمەن؟ ئۇ مېنىڭ نبمەم ئىدى؟ ئۇنىڭ ئالدىدا مەن نبمە گۇناھ ئۆتكۈزۈپ قويغان؟ ئوغۇللارنىڭ ھەممىسى تايىنلىق…

بۇ قىزمۇ ماڭا سوغۇقلا قاراپ كەلدى، تىنىق كۆزلىرىدىكى سوغۇقلۇقتىن مەن ھەتتا سەل ئەندىكتىم، دەل مۇشۇ ئەندىكىش مېنى تىترەتتى، قىزىقىش ئويغاتتى، كەينىمگە قاراپ قالدىم: ئۇنىڭ بويى بەك بولسا مەنچىلىك چىقاتتى، ئەمما تەڭ ماڭساق ئۇ چوقۇم مەندىن ئېگىز كۆرۈنەتتى، ئېگىز پاشنىلىق ئاياغ كىيىۋالسا يەنە مەندىن ئېشىپ كبتەتتى. ئالدىدىغان قارىغاندا كۆرگىنىمدەك كەينىمۇ شۇنچىلىك ئورۇق، زىلۋا، پاچاقلىرى ئۇزۇن، قويۇۋەتكەن چاچلىرى بېلىگە چۈشكەن، ساغرىسى پاچاقلىرىغا ماسلاشقان، قەدەملىرى چەبدەس، مېڭىشلىرى ھەر ھالدا نازاكەتلىك ئىدى. ئەگەر ئۇمۇ بۇ چاغدا كەينىگە قاراپ سالسا ئۆزى ئوسال بولىدۇ، شۇڭا قىزلار ئالدىراپ كەينىگە قاراپ قالمايدۇ، ئۇلارنىڭ كۆڭۈل كۆزى كەينىنىمۇ كۆرەلەيدۇ، بىرسىنىڭ كەينىدىن قاراى سېلىشىغا ھاماقەتلەرچە ئىشىنىدۇ، شۇنىڭ بىلەن كۆڭلىنى ئاۋۇندۇرىدۇ، شۇنىڭ ئۈچۈن كۆڭۈل قويۇپ ياسىنىدۇ، چاچلىرىنى كەينىگە قويۇۋېتىدۇ ياكى چىرايلىق قىسقۇچ بىلەن بوغۇۋالىدۇ؛ تار كاۋبوي شىم كىيىپ ساغرىسىنى تولۇق نامايەن قىلىدۇ، ئاياغلىرىنىڭ رەڭگىنى شىمى ياكى يوپكىسىغا ماسلاشتۇرۇپ تاللايدۇ، قەيەردىندۇ بىر ئەرنىڭ ئۆزىنى يوشۇرۇن كۆزىتىۋاتقانلىقىنى ئېسىدىن ھەرگىز چىقىرىپ قويماي، مېڭىشلىرىنى، بەل تولغاشلىرىنى، ساغرا ئوينىتىشلىرىنى نازاكەتلەشتۈرىدۇ، قوپاللىق، تومپايلىقنى جبنىنىڭ بارىچە يوقىتىشقا تىرىشىدۇ. كوچىدا، يولدا گۈلدەك جەزبىلىك كۆرۈنۈشنى، گۈزەللىك جىلۋىسى قوينىدا لەرزان ئۈزۈپ يۈرۈشنى ئۆلمەس ئادىتىگە ئايلاندۇرۇرغان ئاشۇ قىزلار ئوغۇللارنىڭ نەزەر كۆزىدىن ئايرىلسا سۇدىن ئايرىلغان ببلىقتەك تۈگىشىپ كبتەرمۇ؟ بەلكىم ئۇنداق ئەمەس، ئۇلارنىڭ ياسىنىشى ئوغۇللار ئۈچۈنلا ئەمەس، باشقا قىزلار ئۈچۈن، سبلىشتۇرۇلۇش، باھالىنىش، ھەۋەس ياكى ھەسەت قوزغاش ئۈچۈن… باشقا قىزلارنىڭ ئالدىدا ئۆز سۆلىتىنى، خاسلىقىنى نامايەن قىلىش قىزلارنىڭ يەنە بىر ياسىنىش مۇددىئاسى. بۇلارنىڭ بەسلىشىش ئېڭى لىۋەن قىزلىق دەۋرىدىن باشلاپلا قېرىغىچە داۋاملاشسا كبرەك، بۇلارنىڭ بۇنىڭدىن باشقا كۆرسىتەلەيدىغان، خوش بولالايدىغان نبمىسى باردۇر؟ قىزلار ئەرگە تەگكەندىن كبيىنمۇ بۇ بەسلىشىش ئېڭىدىن ھەرگىز قالمايدۇ، بەلكى كۈچىيىپ بارىدۇ، كەم بولسا بولمايدىغان زىننەت بۇيۇملىرىغا ئايلاندى...

مەن مەكتەپتە قىرائەتخانىدىن چىقماي مەخسۇس قىز-ئاياللار ھەققىدە يبزىلغان ماقالىلەرنى تېپىپ ئوقۇيدىغان ئادىتىمنى مۇشۇ چاغقىچە تاشلىمىدىم، بۇنىڭغا قانداق كىرىشىپ قالغىنىمنى بىلمەيمەن، لېكىن شۇنىسى ئايدىڭ: ئەڭ باشتا قانداق قىلسام قىزلار بىلەن مۇھەببەتلىشەلەيمەن، قانداق قىلغاندا قىزلارنى كەلتۈرۈگىلى بولىدۇ؟ مۇھەببەتلىشىشنىڭ سىرى نبمە؟ سۆيۈشۈشنى قاچان، نەدە، قانداق كەيپىىياتتا ئىشقا ئاشۇرۇش كبرەك… دېگەندەك كىچىك تبمىلارنى ئوقۇپ يۈرۈپ قىز-ئاياللارنى تەتقىق قىلىدىغان ھەۋەسكارغا ئايلىنىپ قالغانىدىم...

مەكتەپ قوينى تامامەن مۇھەببەت كارىدورىغا ئايلانغانىدى: قىرائەتخانا، قىرائەتخانىدىن چىقسام كىنوخانا، كىنوخانىدىن چىقسام تانسىخانا… ۋاھ… مۇھەببەت، مەن سۆيىدىغان ۋە مبنى سۆيىدىغان قىز قېنى سەن؟ دەپ ھەر ۋاق ئىچىمدە نىدا قىلاتتىم... كىنودا چىققان چىرايلىق قىزلار، تانسخانىدا شەكلەن يېقىنلىشىپ قالغان، قوللىرى مۇز، باشقا ياققا قاراپ تانسا ئوينىغان قىزلار ئانچە ئبسىمدە قالمايتتى، پەقەت تانسىغا تارتسام قوپمىغان قىزلارلا خاتىرەمدە قاپقارا ئۆچمەنلىك، ئۆچمەس داغ بولۇپ ساقلىنىپ قالاتتى، ئىچ-ئىچىمدىن بۇ مەنىسىزلىككە لەنەت ئوقۇيتتىم...

تەنتەربىيە كۇلۇبى ئائىلىلىكلەر قورۇسى ئىچىدە تولۇق ئوتتۇرىدا يېقىن ئۆتكەن بىر قىز ساۋاقدىشىم بار ئىدى... ئاچىسى ماينۇر مېنى ئۆيگە باشلىدى... دادىسى بېيجىڭ ھەققىدە سورىدى... شۇ ئەسنادا سىرتتىن بىر قىزنىڭ ئاۋازى كەلدى:
__ دادا، ئۇلار ئىشتىن چۈشۈپ كېتىپتۇ.
__ بوپتۇ بالام، ئۆيگە كىر، ئۆيدە مېھمان بار.
بىر قىز ئۆيگە كىرىپ كەلدى، ماڭا قاراپ تەۋرىنىپ تۇرۇپ قالدى، ئاڭغىچە ماينۇر ئۇنى ماڭا تونۇشتۇرۇپ بولدى:
__ مۇشۇ مېنىڭ سىڭلىم..
مەن ھاڭۋېقىپ قاراپ قالدىم، ئاچىسىغا ھبچ ئوخشىمايتتى، ئاشۇ سالقىن كۆز جۇلاسى… ئاقۇش چىرايى، بوينى، بېلى، ئۇزۇن چىرايلىق پۇتلىرى… ئۇ ماڭا قاراپ كۈلۈمسىرىدى: ياخشىمۇسىز، دېدى...

سەھەرنىڭ ئەڭ يارقىن گۈزەل چاغلىرىدەك، ئەتىيازنىڭ مەين شامىلىدەك، جۇشقۇن ئۆستەڭ سۇلىرىدەك بىلىنمەيلا ئۆتۈپ كەتكەن، ئاجايىپ ئەسلىمىلەر قالغان ئوتتۇرا مەكتەپ ئالدىدىن يەنە بىر قېتىم ئۆتكىنىمدە تۆت يىل بۇرۇنقى ھايات مېنى ئۆزىگە تارتىتتى... قىش كۈنلىرى بويى 2 مېتىرغا يېتىدىغان تەنتەربىيە مۇئەللىمى غۇلام دارازا ياتاقلىرىمىزغا باستۇرۇپ كىرىپ تەنھەرىكەتكە چىقىمىغان گۇيلارنى تالاغا يالىڭاچ قوغلاپ چىقىراتتى... ياتاق يېنىدا بۇلاق سۇلىرىنى ئۆزىگە قوشۇۋېلىپ قىش ياز ئۆكسىمەي ئاقىدىغان بىر چىرايلىق ئۆستەڭ بار ئىدى...

مەكتەپتىن چىقىشىمغا يەنە ئۇچقۇن مۇئەللىمگە ئۇچراپ قالدىم... ئۇچقۇن ئەپەندىنىڭ كۆزلىرىدىن ئۈمىد ئۇچقۇنلىرىنى ئەمەس، تىنىپ كەتكەن ھارغىنلىق ۋە چارىسىزلىكنى كۆرۈپ ھاڭۋېقىپ تۇرۇپ قالدىم... غۇلام دارازا كوچىنىڭ باشقا بىر تەرىپىدە غىل-پال ئۇچراپ قالدى، كەچقۇرۇن بولغاچقا ھالى تېخىمۇ خاراب كۆرۈنۈپ كەتتى...

### 2
دىلنۇرنى كۆرۈپ ئەخمەتنىڭ كۆزلىرى ئويناپ، قىلىق-قىياپەتلىرى ئۆزگەرگىلى تۇردى. چۈنكى بۇ كۈنى پۈتۈن ئىش دىلنۇرنى مەركەز قىلاتتى... بىز شۇ كۈنى دىلنۇرنى تالاشتۇق، ئۆزىمىزنى كۆرسىتىپ رىقابەتلەشتۇق، سىڭلىمىزدەك بىر قىز ئالدىدا ئويۇن قويۇپ بەردۇق... دىلنۇر مەكتەپ پۈتتۈرۈش ئالدىدىكى قىزلارنىڭ ئاۋارىچىلىقلىرى بىلەن ئايلاندى...

مەكتەپكە ئاز قالغاندا دىلنۇر ماڭا قاراپ توساتتىن:
— ساھىبجامال بىلەن خەت يېزىشىپ تۇرۋاتامسىز؟-دەپ سورىدى.
ھەيران قالدىم، ئۇ مېنىڭمۇ كونا مۇھەببەت ئىشلىرىمدىن خەۋەردار ئىكەن... دىلنۇر ھېلىقى ساھىبجامالنىڭ مېنىڭ خەتلرىمنى باشقا قىزلارغا كۆرسىتىپ يۈرگەنلىكىنى ئېيتتى. ئىچىم بارغانچە ئاچچىق بولۇپ كەتتى، جاھاندا ھېسسىياتىنى، زېھنىنى مەندەك ئىسراپ قىلغان ساددا، گول ئادەممۇ بارمىدۇ...

ئارىدىن نەچچە ئاي ئۆتتى، ئەخمەت دىلنۇرغا قانداق يېقنلاشتى... بىر كۈنى ئەخمەت ماڭا دىلنۇرنىڭ مەكتىۋىدىكى بىر قارىمايلىق بىلەن يۈرۈۋاتقانلىقىنى ئېيتتى. مەن گويا ئۇرۇشماي تۇرۇپ غالىپ بولغان قەھرىماندەك مەغرۇرلىنىپ كەتتىم... ئەخمەت بولسا يەنىلا دىلنۇرنى كەلتۈرۈش خىيالىدا يۈرەتتى.

ئوقۇش پۈتتۈرىدىغان يىلمۇ سوغۇق قىش بىلەن تەڭ كىرىپ كەلدى... بىر قېتىم، يەنى ئەڭ ئاخىرقى قېتىم ئۇ قىزغا رەسىمىنى ئەۋەتىپ بېرىشىنى ئۆتۈنۈپ خەت يازدىم، بىر ئايدىن كېيىن رەسىمىنى ئەۋەتىپ بەردى... تەتىلدە لەنجۇدا ئوقۇۋاتقان بىر ساۋاقدىشىم بىلەن ئۇنىڭ تىجارەتچى ئاغىنىسى ساتتار بېيجىڭغا ئوينىغىلى كەلدى. بىز دىلنۇرنىڭ مەكتىپىگە باردۇق. ساتتارنىڭ نوچىلىقى، مەرتلىكى دىلنۇرنى تېزلا جەلپ قىلدى... ساتتار مېڭىش ئالدىدا دىلنۇر بىلەن پۈتۈنلەي يېقىنلىشىپ كەتتى.

### 3
ئاشخانا ماڭلىيىغا مىخلىۋېتىلگەن ۋېۋىسكىغا «قەشقەر ئاشخانىسى» دېگەن خەتنى يېزىش كېرەك ئىدى... جازىدا تۇرالماي يېنىپ چۈشكىنىمدە دىلنۇرنى مۇھەببىتى زاھىر بىلەن كۆرۈپ قالدىم. دىلنۇرنىڭ بېيجىڭدا خىزمەتكە قالغانلىقىمنى تەبرىكلەپ مېنى مېھمان قىلدى. دىلنۇر ماڭا يەنە جىندەك سىرلىق، سېھىرلىك تىكىلىپ تۇراتتى...

دىلنۇرنىڭ تۇغۇلغان كۈنىگە باردىم... زاھىر ئۇنىڭغا بىر بۇلاپكا سوۋغا قىلىپ بوينىغا ئېسىپ قويدى. تانسا باشلاندى... مەن دىلنۇر بىلەن تانسا ئوينىسام ئۇ مەندىن يىراق تۇرۇپ ئوينايتتى... شۇ كېچىسى زاھىرنىڭ ياتىقىدا تۈنەپ قالدىم، دىلنۇر ھەققىدە، ھەۋەس ۋە گۇمان ھەققىدە ئېچىنىشلىق خىياللارغا چۆمدۈم.

### 4
ج خ داشۆسىدە ئوقۇيدىغان ئەركىن بىلەن پاراڭلاشتۇق... ئەركىننىڭ مۇھەببەت ۋە جىنسىيەت ھەققىدىكى قاراشلىرى مېنى تېخىمۇ ئويلاندۇردى. بىر كۈنى دىلنۇر تۇيۇقسىز تېلېفون قىلىپ ياتىقىمغا كېلىپ يىغلىدى، زاھىر بىلەن ئۇرۇشۇپ قاپتۇ... ئۇ كېلىپلا مېنىڭ كارىۋىتىمدا ئۇخلاپ قالدى.

مەن ئۇنىڭ يېنىدا ئولتۇرۇپ ۋەسۋەسىلەرگە چىرماشتم... شۇ ئەسنادا ئەركىن كىرىپ كېلىپ ئارامنى بۇزدى. بىز ئۈچەيلەن ھاراق ئىچتۇق، ئەركىن دىلنۇرغا چاپلىشىۋالدى، ئاخىرىدا ئەركىن بىلەن سوقۇشۇپ قالاي دېدۇق، مەن ئۇنى تالاغا ئىتتىرىپ چىقىرىپ تاكسىغا سېلىپ مەكتىپىگە يولغا سالدىم. ياتاققا قايتىپ كىرسەم دىلنۇر يەنە ئۇخلاۋېتىپتۇ. مەن يەنىلا ئۆزەم توقۇغان تورغا ئىلىنغان ئۆمۈچۈكتەك جۈرئەت قىلالماي ئولتۇردۇم.

ئەتىسى دىلنۇر مېنى ئەركىننى چاقىردىڭ دەپ ئەيىبلىدى، ئارىمىزدا جېدەل چىقتى. مەن تۇنجى قېتىم ئۇنىڭغا ئۆزەمنى كۆرسىتىپ ئاشخانىدىن چىقىپ كەتتىم.

### 5
دىلنۇرنىڭ نوپۇسىنى بېيجىڭدا ئېلىپ قېلىش ئۈچۈن باشلىقىمغا ئىلتىماس قىلدىم... دىلنۇر نوپۇسنى ئاڭلاپ قايتىپ كەلدى، ئارىمىزدا بىر ئاز يېقىنچىلىق بولدى، ئەمما مەن يەنىلا شۇ قورقۇنچاق، ساددا غېنى ئىدىم. دىلنۇرنىڭ ياتاقدىشى رۇقىيە ماڭا تېلېفون قىلىپ دىلنۇرنىڭ باشقا ئوغۇللار بىلەنمۇ يۈرۈۋاتقانلىقىنى، زاھىر بىلەن يەنىلا ئالاقىسى بارلىقىنى چاقتى. مەن ئاچچىقىمدا نوپۇس ئىلتىماسىنى ياندۇرۇۋالدىم.

دىلنۇر بىلەن ئەڭ ئاخىرقى قېتىم ياتاقتا قاتتىق سوقۇشتۇق... ئۇ سومكىسىنى ئېلىپ، ماڭا سەت ئالىيىپ قويۇپ، ئىشىكنى قاتتىق يېپىپ چىقىپ كەتتى. ئۇنىڭدىن قۇتۇلدۇم، ئەمما يۈرىكىمدە بىر ئازابلىق تۇيغۇ قالدى.

### 6
ساتتار بىلەن دېڭىز بويىغا (بېيدەيخېغا) ساياھەتكە باردۇق، دىلنۇرمۇ بىللە باردى... ساھىلدا دىلنۇر سۇ ئۈزۈش كىيىمى كىيىپ ساتتار بىلەن يوقاپ كەتتى... مەن بولسام ناتونۇش قىز ئارزۇگۇل بىلەن كۆڭۈلسىز ھالدا دېڭىز دولقۇنلىرىغا قاراپ ئولتۇردۇم.

### 7
ئىككى يىلدىن كېيىن ئۈرۈمچىدە ساتتار بىلەن كۆرۈشۈپ قالدىم. ئۇ دىلنۇر بىلەن توي قىلغانلىقىنى، دىلنۇرنىڭ قىز چىققانلىقىنى ئېيتتى. مەن ھەيران قالدىم، گۇمانلىرىم بىكاركەنتۇق... يەنە بىر يىلدىن كېيىن ئۈرۈمچىدە دىلنۇر بىلەن ئۇچراشتىم، ئۇلار ئاجرىشىپ كەتكەنىدى.

شۇنىڭ بىلەن مېنىڭ دىلنۇر بىلەن بولغان ھېكايەم تۈگىدى. ھەسرەتلىك ئەسلىمىلەر كونىراپ يوقالدى، لېكىن يېتەلمىگەن ئارمانلىرىم تۇتقاقلىق كېسەلدەك پات-پات قوزغاپ قويىدۇ...

**(تۈگىدى)**

---
**مەنبە:** ئەنۋەر مۇھەممەد (ئەرتۈرك) ئەسەرلىرى
