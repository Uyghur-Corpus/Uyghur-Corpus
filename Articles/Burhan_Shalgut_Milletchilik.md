---
title: "شالغۇت مىللەتچىلىكنىڭ كۆرۈنۈشلىرىدىن بىرى"
author: "بۇرھان مۇھەممەد (Burhan Muhammed)"
date: "2020"
genre: "Social Critique"
topics: ["مىللەتچىلىك", "رىياكارلىق", "دۇئا", "ۋابا", "تەنقىد"]
language: "ug"
source: "ئويغاقلار دۇنياسى سەھىپىسى"
---

# شالغۇت مىللەتچىلىكنىڭ كۆرۈنۈشلىرىدىن بىرى

**ئاپتورى:** بۇرھان مۇھەممەد

## [كىمنى قوللاۋاتىمىز؟]
شالغۇت مىللەتچىلىكنىڭ كۆرۈنۈشلىرىدىن بىرى: ئۆز مىللىتىنىڭ ئاقساقاللىرى، ئىلىم ئەھلىلىرى، تەشكىلات ھەيئەتلىرى «كەل، زالىمغا قارشى دۇئا قىلايلى!»، «ۋابانىڭ زالىملار ھالاكىتى بولۇشىنى تىلەيلى!»، «زۇلۇمغا قارشى ئىمانىمىزنى مۇستەھكەملەيلى»، «زالىمنىڭ ھالاكىتى ئۈچۈن پەريادىمىزنى كۆكلەردە ياڭرىتايلى»، دېگىنىدە، بىر ئېغىز قوللاش، سەپەرۋەرلىك، ھەمبەھىرلەشنى كۆرگىلى بولمايدۇ. بۇنداق چاغدا ئادالەت يايغان، ئىنسانىي ھەق - ھوقۇقنىڭ، ئېتىقاد ئەركىنلىكىنىڭ نېمىلىكىدىن خەۋىرى يوق ئىنسانلار دۇنياسىغا ھەقىقىي ھۆرلۈكنىڭ ۋە ھۆر ياشاشنىڭ ئۈلگىسىنى تىكلەپ بەرگەن بىر پەيغەمبەرنىڭ ئۈممىتى بولۇش سۈپىتى بىلەن مىللەتداشلىرىنىڭ دۇئا چاقىرىقىغا جور بولۇش ئېسىگە كەلمەيدۇ.

ئەمما جان تۇمشۇققا كەلمىگىچە دىنىنى، خۇداسىنى ياد ئىتىشنى ئېسىگە ئالمايدىغان بىرى چىقىپ ۋاباغا قارشى دۇئا چاقىرىقى قىلسا، دەرھال ئۇنىڭ چاقىرىقىغا ئاۋاز قوشۇپ يازما دۇئا ئېلان قىلىپ ئۈلگۈرىدۇ. چاقىرىق قىلغۇچى پروتىستانت، خۇشامەتچىلەرچە ئاۋاز قوشقۇچى «مىللەتسۆيەر مۇسۇلمان». بۇنىڭ مەنىسى؟؟؟

يازار: بۇرھان مۇھەممەد
