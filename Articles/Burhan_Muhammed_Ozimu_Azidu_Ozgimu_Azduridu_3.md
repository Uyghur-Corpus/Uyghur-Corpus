---
title: "ئۆزىمۇ ئازىدۇ، ئۆزگىنىمۇ ئازدۇرىدۇ (3) - مۇجمەل تالىپچاقنىڭ مۇجمەل بايانىنى كۆرگەندىن كېيىن"
author: "بۇرھان مۇھەممەد"
date: "2024-03-27"
source: "ئويغاقلار دۇنياسى سەھىپىسى"
category: "Religious & Political Critique"
tags: [نۇر ئېكرانى, زاكات, فى سەبىيلىللاھ, سىياسىي دەۋا, تەنقىد, بۇرھان مۇھەممەد]
language: "ug"
description: "بۇ ماقالىدە زاكاتنىڭ 'في سبيل الله' (ئاللاھنىڭ يولىدا) كاتېگورىيەسىنىڭ سىياسىي دەۋادىن ئايرىپ تاشلىنىشى، دىنىي ئاتالغۇلارنىڭ سۇيىئىستېمال قىلىنىشى ۋە دەۋەتچى قىياپىتىدىكى شەخسلەرنىڭ ئىقتىسادىي مەنپەئەت ئۈچۈن شەرئىي ھۆكۈملەرنى بۇرمىلىشى تەنقىد قىلىنىدۇ."
---

# ئۆزىمۇ ئازىدۇ، ئۆزگىنىمۇ ئازدۇرىدۇ (3)
**(مۇجمەل تالىپچاقنىڭ مۇجمەل بايانىنى كۆرگەندىن كېيىن)**

**ئاپتور:** بۇرھان مۇھەممەد

### 4. سىياسىي كاززاپلىق، خاتا ئىزاھات ۋە ئازغۇن پەتىۋا (داۋامى...)

ئىككىنچى مىسال بولسا، زاكات دۇرۇس بولىدىغان كاتېگورىيەلەرنىڭ يەتتەىنچىسى بولغان **«في سبيل الله»**، يەنى ئاللاھنىڭ يولىدىكىلەر كاتېگورىيەسىدۇر. تالىپچاق «دەۋەتچى»مىز بۇ كاتېگورىيەدىمۇ ئۆزىنىڭ سىياسىيغا ئارىلاشماسلىق، نامايىشنىمۇ بايراقسىزلاشتۇرۇپ سىياسىيسىزلىشىش تەرەپدارلىقى خاھىشىنى شەرئىي پەتىۋاغا ئەكس ئەتتۈرمەكچى بولىدۇ.



تالىپچىقىمىز زاكات ۋىدىيوسىدا «ئاللاھ يولىدىكىلەر» كاتېگورىيەسىنى ئاللاھ يولىدا كۈرەش قىلىش ۋە ئۇنىڭ ھۆكۈمدىكى ئىشلار، دېگەن ئىككى ۋارىيانتقا ئايرىيدۇ. ئەمما تىلغا ئالغان مىساللىرىنىڭ ئومۇمىسى دىنىي ساھەنىڭ سىرتىغا چىقىپ كەتمەيدۇ. ئۇ مۇسۇلمانلارنىڭ سىياسىي مەنپەئەتىگە، سىياسىي مۇستەقىللىقىغا خىزمەت قىلىدىغان بىرمۇ ئىشنى مىسالغا كەلتۈرمەيدۇ. ھەتتا سىياسىي دەۋا يولىنى ئاللاھ يولىدا كۈرەش قىلىش دائىرىسىدىن چىقىرىپ تاشلاپ، «دەۋا يولىغا زاكات دۇرۇس بولمايدۇ» دەپ پەتىۋا پىچىدۇ.

ئەجەبا، دەۋادىنمۇ مەقسەت شەرقىي تۈركىستاننى مۇستەملىكىدىن قۇتۇلدۇرۇش، مۇستەقىل قىلىش دەۋاسى ئەمەسمۇ؟ شەرقىي تۈركىستانلىقلارنىڭ جىھادى، ئاللاھ يولىدىكى كۈرىشىنىڭ بىرىنچى غايىسى ئاشۇ تۇپراقنى سىياسىي مۇستەقىللىققا ئېرىشتۈرۈش ئەمەسمۇ؟ قاچاندىن بىرى شەرقىي تۈركىستان دەۋاسى دىنىي نۇقتىدىن «في سبيل الله» كاتېگورىيەسىدىن چىقىرىۋېتىلىدىغان بولۇپ قالدى؟

تالىپچىقىمىز نۇر ت ۋ سىنى، يۇتۇبىرچىلىقىنى ماڭدۇرۇش ئۈچۈن زاكات ئىشلىتىش جائىز ئورۇنلار قاتارىغا تىزالايدۇيۇ، دەۋا يولىغا زاكات ئىشلىتىشنى توغرا بولمايدۇ، دەيدۇ. بۇ خىل ئازغۇن تۇتۇم دۈشمەننىڭ مەنپەئەتىگە خىزمەت قىلىدىغان ساختا پەتىۋا ئىشلەپ چىقىرىشتىن باشقا ئىش ئەمەس. بىر مۇپتىنىڭ ئىشى ھۆكۈمنى زېدىلەش ئەمەس، بەلكى ھۆكۈمنى توغرا يوسۇندا تەبىقلاشتۇر. دەۋا يولىنىڭ «في سبيل الله» كاتېگورىيەسىدە ئىكەنلىكىگە شەك يوق، ئەمما قايسى شەخس ياكى ئورۇنغا بېرىلىشى پەتىۋا ئەھلىنىڭ تەھقىقلىشىگە باغلىق.

### خاتىمە

زاكات ئىبادىتى نوقۇل بايدىن ئېلىپ كەمبەغەلگە يەتكۈزۈشلا ئەمەس، بەلكى ئۇ بىر جەمئىيەتنىڭ ئىجتىمائىي، ئىقتىسادىي ۋە سىياسىي كىرىزىسلىرىغا چارە بولىدىغان چوڭ بىر سىستېمىدۇر. قۇرئان كەرىمدە بەلگىلەنگەن سەككىز كاتېگورىيە ئىچىدە سىياسىي ساھەلەرگە سەرپ قىلىشمۇ ئوخشاشلا مۇھىمدۇر.

ئەپسۇس، كۆرمەكتىمىزكى، دىن ھەقىقىي ئەھلىدىن ئۆگىنىلمەيدىغان، لاياقەتسىز دەۋەتچىلەر تەرىپىدىن ئاللاھنىڭ ھۆكمى بۇرمىلىنىدىغان بىر ۋەزىيەت شەكىللەنمەكتە. بۇ مانا شۇ پەيغەمبەر ئەلەيھىسسالام ئاگاھلاندۇرغان «ئۆزىمۇ ئازغان ۋە ئۆزگىنىمۇ ئازدۇرىدىغان» نائەھلى تائىپىلەرنىڭ باش كۆتۈرۈشىدۇر.

مۇھاجىرەتتىكى ئۆلىمالار ۋە «ساجىيە ئىسلام تەتقىقات مەركىزى»گە ئوخشاش دىنىي مۇئەسسەسەلەرنىڭ بۇنداق ئازغۇنلۇقلارغا قاراپ سۈكۈت قىلىۋالماسلىقى، دىن بۇلغىنىۋاتقان ئاتموسفېرادا ئادىل باھا ۋە پىكىر بايان قىلىشتىن ئۆزىنى قاچۇرماسلىقى ئۇلارنىڭ پات تارتىپ بولماس مەجبۇرىيىتىدۇر.

---
**يازغۇچى:** بۇرھان مۇھەممەد  
**ۋاقتى:** 2024-يىلى 3-ئاينىڭ 28-كۈنى  
**مەنبە:** ئويغاقلار دۇنياسى سەھىپىسى
